---
title: "České fonty"
description: >
  Hledáte nějaký nevšední font, vhodný k použití na webu? My taky. Něco jsme našli, třeba se to hodí i vám.
layout: post
category: obecne
---

S písmem na webu to není tak úplně jednoduché. Sice technologie pokročila natolik, že technicky to není žádný velký problém, přesto zůstávají dva faktory, které je třeba vzít v úvahu.

Zaprvé: Fonty jsou autorské dílo, a pokud je chcete použít na svém webu, musí vám to licence dovolovat. Naštěstí existují knihovny fontů, které obsahují "licenčně čistá" písma.

Druhý problém je, že když najdete takové písmo, tak se dost často stane, že nemá pokryté české znaky. Proto pokud to jde, zkuste si v knihovně vypsat ["příšerně žluťoučkého koně"](http://cs.wikipedia.org/wiki/Pangram). Pokud knihovna nabízí "jazykové mutace", hledejte češtinu nebo "Latin Extended".

Pokud budete hledat, ušetříme vám práci - prošli jsme Google Fonts a vybrali [kolekci písem s českými znaky](http://bit.ly/17Y1OLV). (Vlevo si klikněte na Show collection only.)

Pro inspiraci můžete jít i na [Edge Web Fonts](https://edgewebfonts.adobe.com/fonts) nebo [Font Squirrel](http://www.fontsquirrel.com/).